کزين برتر انديشه برنگذرد
خداوند نام و خداوند جاي
خداوند روزي ده رهنماي
خداوند کيوان و گردان سپهر
فروزنده ماه و ناهيد و مهر
ز نام و نشان و گمان برترست
نگارندهي بر شده پيکرست
به بينندگان آفريننده را
نبيني مرنجان دو بيننده را
نيابد بدو نيز انديشه راه
که او برتر از نام و از جايگاه
سخن هر چه زين گوهران بگذرد
نيابد بدو راه جان و خرد
خرد گر سخن برگزيند همي
همان را گزيند که بيند همي
ستودن نداند کساو را چو هست
ميان بندگي را ببايدت بست
خرد را و جان را همي سنجد اوي
در انديشهي سخته کي گنجد اوي
بدين آلت راي و جان و زبان
ستود آفريننده را کي توان
به هستيشبايد که خستو شوي
ز گفتار بيکار يکسو شوي
پرستنده باشي و جوينده راه
به ژرفي به فرمانشکردن نگاه
توانا بود هر که دانا بود
ز دانشدل پير برنا بود
از اين پرده برتر سخنگاه نيست
ز هستي مر انديشه را راه نيست
کنون اي خردمند وصف خرد
بدين جايگه گفتن اندرخورد
کنون تا چه داري بيار از خرد
که گوش نيوشنده زو برخورد
خرد بهتر از هر چه ايزد بداد
ستايشخرد را به از راه داد
خرد رهنماي و خرد دلگشاي
خرد دست گيرد به هر دو سراي
ازو شادماني وزويت غميست
وزويت فزوني وزويت کميست
خرد تيره و مرد روشن روان
نباشد همي شادمان يک زمان
چه گفت آن خردمند مرد خرد
که دانا ز گفتار از برخورد
کسي کو خرد را ندارد ز پيش
دلشگردد از کردهي خويشريش
هشيوار ديوانه خواند ورا
همان خويشبيگانه داند ورا
ازويي به هر دو سراي ارجمند
گسسته خرد پاي دارد ببند
خرد چشم جانست چون بنگري
تو بيچشم شادان جهان نسپري
نخست آفرينشخرد را شناس
نگهبان جانست و آن سه پاس
سه پاس تو چشم است وگوش و زبان
کزين سه رسد نيک و بد بيگمان
خرد را و جان را که يارد ستود
و گر من ستايم که يارد شنود
حکيما چو کسنيست گفتن چه سود
ازين پسبگو کافرينشچه بود
تويي کردهي کردگار جهان
ببيني همي آشکار و نهان
به گفتار دانندگان راه جوي
به گيتي بپوي و به هر کسبگوي
ز هر دانشي چون سخن بشنوي
از آموختن يک زمان نغنوي
چو ديدار يابي به شاخ سخن
بداني که دانشنيابد به من
از آغاز بايد که داني درست
سر مايهي گوهران از نخست
که يزدان ز ناچيز چيز آفريد
بدان تا توانايي آرد پديد
سرمايهي گوهران اين چهار
برآورده بيرنج و بيروزگار
يکي آتشي برشده تابناک
ميان آب و باد از بر تيره خاک
نخستين که آتشبه جنبشدميد
ز گرميشپسخشکي آمد پديد
وزان پسز آرام سردي نمود
ز سردي همان باز تري فزود
چو اين چار گوهر به جاي آمدند
ز بهر سپنجي سراي آمدند
گهرها يک اندر دگر ساخته
ز هرگونه گردن برافراخته
پديد آمد اين گنبد تيزرو
شگفتي نمايندهي نوبهنو
ابرده و دو هفت شد کدخداي
گرفتند هر يک سزاوار جاي
در بخششو دادن آمد پديد
ببخشيد دانا چنان چون سزيد
فلکها يک اندر دگر بسته شد
بجنبيد چون کار پيوسته شد
چو دريا و چون کوه و چون دشت و راغ
زمين شد به کردار روشن چراغ
بباليد کوه آبها بر دميد
سر رستني سوي بالا کشيد
زمين را بلندي نبد جايگاه
يکي مرکزي تيره بود و سياه
ستاره برو بر شگفتي نمود
به خاک اندرون روشنائي فزود
همي بر شد آتشفرود آمد آب
همي گشت گرد زمين آفتاب
گيا رست با چند گونه درخت
به زير اندر آمد سرانشان ز بخت
ببالد ندارد جز اين نيرويي
نپويد چو پيوندگان هر سويي
وزان پسچو جنبنده آمد پديد
همه رستني زير خويشآوريد
خور و خواب و آرام جويد همي
وزان زندگي کام جويد همي
نه گويا زبان و نه جويا خرد
ز خاک و ز خاشاک تن پرورد
نداند بد و نيک فرجام کار
نخواهد ازو بندگي کردگار
چو دانا توانا بد و دادگر
از ايرا نکرد ايچ پنهان هنر
چنينست فرجام کار جهان
نداند کسي آشکار و نهان
چو زين بگذري مردم آمد پديد
شد اين بندها را سراسر کليد
سرش راست بر شد چو سرو بلند
به گفتار خوب و خرد کاربند
پذيرندهي هوش و راي و خرد
مر او را دد و دام فرمان برد
ز راه خرد بنگري اندکي
که مردم به معني چه باشد يکي
مگر مردمي خيره خواني همي
جز اين را نشاني نداني همي
ترا از دو گيتي برآوردهاند
به چندين ميانچي بپروردهاند
نخستين فطرت پسين شمار
تويي خويشتن را به بازي مدار
شنيدم ز دانا دگرگونه زين
چه دانيم راز جهان آفرين
نگه کن سرانجام خود را ببين
چو کاري بيابي ازين به گزين
به رنج اندر آري تنت را رواست
که خود رنج بردن به دانشسزاست
چو خواهي که يابي ز هر بد رها
سر اندر نياري به دام بلا
نگه کن بدين گنبد تيزگرد
که درمان ازويست و زويست درد
نه گشت زمانه بفرسايدش
نه آن رنج و تيمار بگزايدش
نه از جنبشآرام گيرد همي
نه چون ما تباهي پذيرد همي
ازو دان فزوني ازو هم شمار
بد و نيک نزديک او آشکار
از ياقوت سرخست چرخ کبود
نه از آب و گرد و نه از باد و دود
به چندين فروغ و به چندين چراغ
بياراسته چون به نوروز باغ
روان اندرو گوهر دلفروز
کزو روشنايي گرفتست روز
ز خاور برآيد سوي باختر
نباشد ازين يک روش راستتر
ايا آنکه تو آفتابي همي
چه بودت که بر من نتابي همي
چراغست مر تيره شب را بسيچ
به بد تا تواني تو هرگز مپيچ
چو سي روز گردش بپيمايدا
شود تيره گيتي بدو روشنا
پديد آيد آنگاه باريک و زرد
چو پشت کسي کو غم عشق خورد
چو بيننده ديدارش از دور ديد
هم اندر زمان او شود ناپديد
دگر شب نمايشکند بيشتر
ترا روشنايي دهد بيشتر
به دو هفته گردد تمام و درست
بدان باز گردد که بود از نخست
بود هر شبانگاه باريکتر
به خورشيد تابنده نزديکتر
بدينسان نهادش خداوند داد
بود تا بود هم بدين يک نهاد
ترا دانشو دين رهاند درست
در رستگاري ببايدت جست
وگر دل نخواهي که باشد نژند
نخواهي که دايم بوي مستمند
به گفتار پيغمبرت راه جوي
دل از تيرگيها بدين آب شوي
چه گفت آن خداوند تنزيل و وحي
خداوند امر و خداوند نهي
که خورشيد بعد از رسولان مه
نتابيد بر کسز بوبکر به
عمر کرد اسلام را آشکار
بياراست گيتي چو باغ بهار
پساز هر دوان بود عثمان گزين
خداوند شرم و خداوند دين
چهارم علي بود جفت بتول
که او را به خوبي ستايد رسول
که من شهر علمم عليم در ست
درست اين سخن قول پيغمبرست
گواهي دهم کاين سخنها ز اوست
تو گويي دو گوشم پرآواز اوست
علي را چنين گفت و ديگر همين
کزيشان قوي شد به هر گونه دين
نبي آفتاب و صحابان چو ماه
به هم بستهي يکدگر راست راه
منم بندهي اهل بيت نبي
ستايندهي خاک و پاي وصي
حکيم اين جهان را چو دريا نهاد
برانگيخته موج ازو تندباد
چو هفتاد کشتي برو ساخته
همه بادبانها برافراخته
يکي پهن کشتي بسان عروس
بياراسته همچو چشم خروس
محمد بدو اندرون با علي
همان اهل بيت نبي و ولي
خردمند کز دور دريا بديد
کرانه نه پيدا و بن ناپديد
بدانست کو موج خواهد زدن
کساز غرق بيرون نخواهد شدن
به دل گفت اگر با نبي و وصي
شوم غرقه دارم دو يار وفي
همانا که باشد مرا دستگير
خداوند تاج و لوا و سرير
خداوند جوي مي و انگبين
همان چشمهي شير و ماء معين
اگر چشم داري به ديگر سراي
به نزد نبي و علي گير جاي
گرت زين بد آيد گناه منست
چنين است و اين دين و راه منست
برين زادم و هم برين بگذرم
چنان دان که خاک پي حيدرم
دلت گر به راه خطا مايلست
ترا دشمن اندر جهان خود دلست
نباشد جز از بيپدر دشمنش
که يزدان به آتشبسوزد تنش
هر آنکسکه در جانشبغض عليست
ازو زارتر در جهان زار کيست
نگر تا نداري به بازي جهان
نه برگردي از نيک پي همرهان
همه نيکي ات بايد آغاز کرد
چو با نيکنامان بوي همنورد
از اين در سخن چند رانم همي
همانا کرانشندانم همي
سخن هر چه گويم همه گفتهاند
بر باغ دانشهمه رفتهاند
اگر بر درخت برومند جاي
نيابم که از بر شدن نيست راي
کسي کو شود زير نخل بلند
همان سايه زو بازدارد گزند
توانم مگر پايهاي ساختن
بر شاخ آن سرو سايه فکن
کزين نامور نامهي شهريار
به گيتي بمانم يکي يادگار
تو اين را دروغ و فسانه مدان
به رنگ فسون و بهانه مدان
ازو هر چه اندر خورد با خرد
دگر بر ره رمز و معني برد
يکي نامه بود از گه باستان
فراوان بدو اندرون داستان
پراگنده در دست هر موبدي
ازو بهرهاي نزد هر بخردي
يکي پهلوان بود دهقان نژاد
دلير و بزرگ و خردمند و راد
پژوهندهي روزگار نخست
گذشته سخنها همه باز جست
ز هر کشوري موبدي سالخورد
بياورد کاين نامه را ياد کرد
بپرسيدشان از کيان جهان
وزان نامداران فرخ مهان
که گيتي به آغاز چون داشتند
که ايدون به ما خوار بگذاشتند
چه گونه سرآمد به نيک اختري
برايشان همه روز کند آوري
بگفتند پيششيکايک مهان
سخنهاي شاهان و گشت جهان
چو بنشيند ازيشان سپهبد سخن
يکي نامور نافه افکند بن
چنين يادگاري شد اندر جهان
برو آفرين از کهان و مهان
چو از دفتر اين داستانها بسي
همي خواند خواننده بر هر کسي
جهان دل نهاده بدين داستان
همان بخردان نيز و هم راستان
جواني بيامد گشاده زبان
سخن گفتن خوب و طبع روان
به شعر آرم اين نامه را گفت من
ازو شادمان شد دل انجمن
جوانيشرا خوي بد يار بود
ابا بد هميشه به پيکار بود
برو تاختن کرد ناگاه مرگ
نهادش به سر بر يکي تيره ترگ
بدان خوي بد جان شيرين بداد
نبد از جوانيشيک روز شاد
يکايک ازو بخت برگشته شد
به دست يکي بنده بر کشته شد
برفت او و اين نامه ناگفته ماند
چنان بخت بيدار او خفته ماند
الهي عفو کن گناه ورا
بيفزاي در حشر جاه ورا
دل روشن من چو برگشت ازوي
سوي تخت شاه جهان کرد روي
که اين نامه را دست پيشآورم
ز دفتر به گفتار خويشآورم
بپرسيدم از هر کسي بيشمار
بترسيدم از گردش روزگار
مگر خود درنگم نباشد بسي
ببايد سپردن به ديگر کسي
و ديگر که گنجم وفادار نيست
همين رنج را کسخريدار نيست
برين گونه يک چند بگذاشتم
سخن را نهفته همي داشتم
سراسر زمانه پر از جنگ بود
به جويندگان بر جهان تنگ بود
ز نيکو سخن به چه اندر جهان
به نزد سخن سنج فرخ مهان
اگر نامدي اين سخن از خداي
نبي کي بدي نزد ما رهنماي
به شهرم يکي مهربان دوست بود
تو گفتي که با من به يک پوست بود
مرا گفت خوب آمد اين راي تو
به نيکي گرايد همي پاي تو
نبشته من اين نامهي پهلوي
به پيشتو آرم مگر نغنوي
گشتاده زبان و جوانيت هست
سخن گفتن پهلوانيت هست
شو اين نامهي خسروان بازگوي
بدين جوي نزد مهان آبروي
چو آورد اين نامه نزديک من
برافروخت اين جان تاريک من
بدين نامه چون دست کردم دراز
يکي مهتري بود گردنفراز
جوان بود و از گوهر پهلوان
خردمند و بيدار و روشن روان
خداوند راي و خداوند شرم
سخن گفتن خوب و آواي نرم
مرا گفت کز من چه بايد همي
که جانت سخن برگرايد همي
به چيزي که باشد مرا دسترس
بکوشم نيازت نيارم به کس
همي داشتم چون يکي تازه سيب
که از باد نامد به من بر نهيب
به کيوان رسيدم ز خاک نژند
از آن نيکدل نامدار ارجمند
به چشمشهمان خاک و هم سيم و زر
کريمي بدو يافته زيب و فر
سراسر جهان پيشاو خوار بود
جوانمرد بود و وفادار بود
چنان نامور گم شد از انجمن
چو در باغ سرو سهي از چمن
نه زو زنده بينم نه مرده نشان
به دست نهنگان مردم کشان
دريغ آن کمربند و آن گردگاه
دريغ آن کيي برز و بالاي شاه
گرفتار زو دل شده نااميد
نوان لرز لرزان به کردار بيد
يکي پند آن شاه ياد آوريم
ز کژي روان سوي داد آوريم
مرا گفت کاين نامهي شهريار
گرت گفته آيد به شاهان سپار
بدين نامه من دست بردم فراز
به نام شهنشاه گردنفراز
جهان آفرين تا جهان آفريد
چنو مرزباني نيامد پديد
چو خورشيد بر چرخ بنمود تاج
زمين شد به کردار تابنده عاج
چه گويم که خورشيد تابان که بود
کزو در جهان روشنايي فزود
ابوالقاسم آن شاه پيروزبخت
نهاد از بر تاج خورشيد تخت
زخاور بياراست تا باختر
پديد آمد از فر او کان زر
مرا اختر خفته بيدار گشت
به مغز اندر انديشه بسيار گشت
بدانستم آمد زمان سخن
کنون نو شود روزگار کهن
بر انديشهي شهريار زمين
بخفتم شبي لب پر از آفرين
دل من چو نور اندر آن تيره شب
نخفته گشاده دل و بسته لب
چنان ديد روشن روانم به خواب
که رخشنده شمعي برآمد ز آب
همه روي گيتي شب لاژورد
از آن شمع گشتي چو ياقوت زرد
در و دشت برسان ديبا شدي
يکي تخت پيروزه پيدا شدي
نشسته برو شهرياري چو ماه
يکي تاج بر سر به جاي کلاه
رده بر کشيده سپاهشدو ميل
به دست چپشهفتصد ژنده پيل
يکي پاک دستور پيششبه پاي
بداد و بدين شاه را رهنماي
مرا خيره گشتي سر از فر شاه
وزان ژنده پيلان و چندان سپاه
چو آن چهرهي خسروي ديدمي
ازان نامداران بپرسيدمي
که اين چرخ و ماهست يا تاج و گاه
ستارست پيشاندرش يا سپاه
يکي گفت کاين شاه روم است و هند
ز قنوج تا پيشدرياي سند
به ايران و توران ورا بندهاند
به راي و به فرمان او زندهاند
بياراست روي زمين را به داد
بپردخت ازان تاج بر سر نهاد
